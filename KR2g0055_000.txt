# -*- mode: mandoku-view; -*-
#+TITLE: 吳船錄
#+DATE: 2015-08-24 22:36:35.272594
#+PROPERTY: ID KR2g0055
#+PROPERTY: BASEEDITION WYG    
#+PROPERTY: JUAN 提要
<pb:KR2g0055_WYG_000-1a>¶
欽定四庫全書　　　　史部七¶
　呉船録　　　　　　　傳記類四(雜録之屬/)¶
　　提要¶
　　　　(臣/)等謹案呉船録二卷宋范成大撰成大於¶
　　　　淳熙丁酉自四川制置使召還取水程赴臨¶
　　　　安因隨日紀所閲歴作為此書始五月戊辰¶
　　　　迄十月己巳於古蹟形勝言之最悉亦時有¶
　　　　所考證如釋繼業記乾徳二年太祖遣三百¶
<pb:KR2g0055_WYG_000-1b>¶
　　　　僧往西方求舎利貝多葉書路程為他説部¶
　　　　所未載頗足以廣異聞又載所見蜀中古畫¶
　　　　如伏龍觀孫太古畫李氷父子像青城山丈¶
　　　　人觀孫太古畫黄帝及三十二仙真長生觀孫¶
　　　　太古畫龍虎及玩舟石寺唐畫羅漢一板皆¶
　　　　可補黄休復益州名畫記所未及又杜甫戎¶
　　　　州詩重碧拈春酒句印本拈或作酤而成大¶
　　　　謂叙州有碑本刀作拈字是亦注杜集者所¶
<pb:KR2g0055_WYG_000-2a>¶
　　　　宜引據也乾隆四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
