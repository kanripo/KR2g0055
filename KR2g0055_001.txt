# -*- mode: mandoku-view; -*-
#+TITLE: 吳船錄
#+DATE: 2015-08-24 22:36:35.286817
#+PROPERTY: ID KR2g0055
#+PROPERTY: BASEEDITION WYG    
#+PROPERTY: JUAN 卷上
<pb:KR2g0055_WYG_001-1a>¶
欽定四庫全書¶
　吳船録卷上¶
　　　　　　　　　　　　宋　范成大　撰¶
石湖居士以淳熙丁酉嵗五月二十九日戊辰離成都¶
是日泊舟小東都合江亭下合江者岷江别沠自永康¶
離堆入成都及彭蜀諸郡合於此以下新津緑野平林¶
烟水清逺極似江南亭之上曰芳華樓前後植梅甚多¶
故事臘月賞梅於此管界廵檢在亭旁每花開及三分¶
<pb:KR2g0055_WYG_001-1b>¶
廵檢司具申一兩日開燕鹽司預焉蜀人入吳者皆自¶
此登舟其西則萬里橋諸葛孔明送費禕使吳曰萬里¶
之行始於此後因以名橋杜子美詩曰門泊東吳萬里¶
船此橋正為吳人設余在郡時每出東都過此橋為之¶
慨然東下五里曰板橋灘自蜀都下峽灘之始也六月¶
己巳朔發孥累舟下眉州彭山縣泊單騎轉城過東北¶
兩門又轉而西自侍郎堤西行岷山道中流渠湯湯聲¶
震四野新秋勃然鬱茂前兩旬大旱種幾不入土臨行¶
<pb:KR2g0055_WYG_001-2a>¶
連日得雨道見田翁欣然曰今年又熟矣五十里至郫¶
縣觀者塞塗皆嚴粧盛飾帟幕相望葢自來無制帥行¶
此路者自是而西州縣皆然郫邑屋極盛家家有流水¶
脩竹而楊氏之居為最縣圃本犀浦縣今廢屬郫猶為¶
壮鎮杜子美詩南京犀浦道四月熟黄梅湛湛長江去¶
㝠㝠細雨來蜀無梅雨子美梅熟時經行偶值雨耳恐¶
後人便指為梅雨故辯之唐𤣥宗幸蜀嘗以成都為南¶
京云郫商截大竹長二尺以下留一節為底刻其外為¶
<pb:KR2g0055_WYG_001-2b>¶
花紋上有葢以鐵為提梁或朱或黒不漆大率挈酒竹¶
筒耳華陽風俗記所載乃刳竹傾釀閉以藕絲蕉葉信¶
宿馨香逹於外然後斷取以獻謂之郫筒酒觀此則是¶
就竹林中為之今無此酒法矣庚午二十里早頓安徳¶
鎮四十里至永康軍一路江水分流入諸渠皆雷轟雪¶
卷美田彌望所謂岷山之下沃埜者正在此崇徳廟在¶
軍城西門外山上秦太守李冰父子廟食處也辛未登¶
城西門樓下臨岷江江自山中至此始盛壮對江即岷¶
<pb:KR2g0055_WYG_001-3a>¶
山岷山之最近者曰青城山其尤大者曰大面山大面¶
之後皆西戎山矣西門名玊壘闗自少城轉登浮雲亭¶
李蘩清叔守郡時所作取杜子美詩玊壘浮雲變古今¶
之句登臨雄勝又登懐古亭俯觀離堆離堆者李太守¶
鑿崖中㫁分江水一沠入永康以至彭蜀支流自郫以¶
至成都懐古對崖有道觀曰伏龍相傳李太守鎖孽龍¶
於離堆之下觀有孫太古畫李氏父子像出玊壘闗登¶
山謁崇徳廟新作廟前門樓甚壮下臨大江名曰都江¶
<pb:KR2g0055_WYG_001-3b>¶
江源正自西戎中來由岷山澗壑出而會於此故名都¶
江世云江出岷山者自中國所見言之也李太守疏江¶
驅龍有大功於西蜀祠祭甚盛嵗刲羊五萬民買一羊¶
持以祭而偶産羔者亦不敢留併驅以享廟前屠户數¶
十百家永康郡計至専抑羊税甚矣其殺也余作詩刻¶
石以諷冀神聽萬一感前近離堆累石子作長河以遏¶
水號象鼻以形似名西州夏旱支江水涸即遣使致禱¶
增堰壅水入支江三四宿水即徧謂之攝水余在成都¶
<pb:KR2g0055_WYG_001-4a>¶
連嵗遣郡丞馮俌攝水祠下皆如期而應連得稔既謁¶
謝於廟徜徉三樓而返将至青城冄度繩橋長百二十¶
丈分為五架橋之廣十二繩排連之上布竹笆攅立大¶
木數十於江沙中輦石固其根每數十木作一架挂橋¶
於半空大風過之掀舉幡幡然大略如漁人㬠網染家¶
晾綵帛之状又須捨輿疾歩從容則震掉不可立同行¶
皆失色郡人云稍迂數里有白石渡可以船濟然極湍¶
險也十五里早頓羅漢院沿江行山脚入青城界左右¶
<pb:KR2g0055_WYG_001-4b>¶
多幽居流水琮琤脩竹彌望晚漸入山三十里至青城¶
山門曰寶仙九空洞天夜宿夫人觀觀在丈人峯下五¶
峯峻峙如屏觀之臺殿上至巖腹丈人自唐以來號五¶
岳丈人儲福定命真君傳記略云姓甯名封與黄帝同¶
時帝從之問龍蹻飛行之道本朝増崇祠典與&KR0542;廬皆¶
有宫名此獨號丈人觀先是其徒以為言余為請之朝¶
李燾仁父適為禮部侍郎上議曰按河圖括地象岷山¶
之精上為井絡帝以㑹昌神以建福注曰昌即慶也青¶
<pb:KR2g0055_WYG_001-5a>¶
城實岷山第一峰會慶又符誕節之名乃賜名會慶建¶
福宫余将入山而勑書適至乃作醮以祝聖謝恩真君¶
殿前有大樓曰玉華翬飛輪奐極土木之勝殿四壁孫¶
太古畫黄帝而下三十二仙真筆法超妙氣格清逸此¶
壁冠於西州兩廡古畫尚多半已剝落惟張果老孫思¶
邈二像無恙壬申泊青城山始生之辰今春病少城幾¶
殆僅得更生因來名山禳祭夜道士就殿前作歩虚儀¶
方升壇有大炬出殿後巖上色洞赤周旋山頂有頃變¶
<pb:KR2g0055_WYG_001-5b>¶
滅同遊者疾趨來觀則無有矣余黙請於丈人此燈正¶
為僕出當復見使諸人共觀之語脱燈復出分合眩轉¶
若經藏然食頃乃沒觀人云從來此峰無燈四年前曽¶
一見今日山後老人村耆耋婦子輩聞余至此皆扶携¶
來觀村去此不逺但過數繩橋俗稱其村曰獠澤余以¶
為不雅馴更名老宅近來鹽酪路通夀亦减癸酉自丈¶
人觀西登山五里至上清宫在最髙峰之頂以板閣揷¶
石作堂殿下視丈人峰直堵墻耳岷山數百峰悉在欄¶
<pb:KR2g0055_WYG_001-6a>¶
檻下如翠浪起伏勢皆東傾一軒正對大面山一上六¶
十里有夷坦曰芙蓉坪道人於彼種芎非留旬日不可¶
登且渉入夷界雖羽衣輩亦罕到雪山三峰爛銀琢玉¶
闖出大面後雪山在西域去此不知幾里而了然見之¶
則其峻極可知上清之遊真天下偉觀哉夜有燈出西¶
山以千百數謂之聖燈所至多有説者不能堅决或云¶
古人所藏丹藥之光或謂草木之靈者有光或又以為¶
龍神山鬼所作其深信者則以為仙聖之所設化也甲¶
<pb:KR2g0055_WYG_001-6b>¶
戌下山五里復至丈人觀二十里早頓長生觀范長生¶
得道處也有孫太古畫龍虎二像在殿外兩壁上筆勢¶
揮掃雲烟飛動葢孫筆之尤竒者殿壁又孫畫未成龍¶
一堵相傳孫欲畫龍而不知其真有丈夫過云君欲識¶
真龍乎忽變而夭矯孫諦視畫得之視稍久一目遂眚¶
即此畫也舊壁宣和間取入京師後道士募名筆摹新¶
壁今所存者摹本也晚宿范氏莊園乙亥十五里發青¶
城縣同年雅州守何正仲子方來見招遊其羣從園林¶
<pb:KR2g0055_WYG_001-7a>¶
江水分流入縣灘聲聒耳以故人家悉有流渠脩竹易¶
成幽趣四十五里晚宿蜀州城外聖佛院丙子二十里¶
早頓周家莊周氏三大第皆髙爽嚴潔大抵沃埜所在¶
二百年不見兵火居民屋室如法有承平氣象十里至¶
蜀州郡圃内西湖極廣袤荷花正盛湖船汎之繋纜古¶
木脩竹間景物甚野為西州勝處湖中多小菱可食蜀¶
無菱至此始見之郡守吳廣仲撤舊四相堂新之名曰¶
熙春余謂不若仍其舊四相謂唐李絳鍾紹京等皆嘗¶
<pb:KR2g0055_WYG_001-7b>¶
為蜀州刺史者然但名四相嫌限定數乃為更名相業¶
丁丑三十里早頓江原縣前館職張縯季長招至其曾¶
祖所作善頌堂上季長之祖與司馬公范太史同朝相¶
善也論新法不合歸二公作善頌堂詩以送之使歸夀¶
其親詩卷皆存壁有趙清獻公宰邑時題字季長之族¶
祖浩藏仁宗御飛白書山谷所跋者其末句譽天地之¶
髙厚贊日月之光華臣知其不能也今集中作臣自知¶
其不能也自字葢後來所增語意方全山谷自稱洪州¶
<pb:KR2g0055_WYG_001-8a>¶
分寧縣雙井里前史官臣黄庭堅葢謫戎州時所跋四¶
十里宿新津縣成都及此郡送客畢會邑中借居僦舍¶
皆蒲縣人以為盛成都萬里橋下之江與岷江正派合¶
於此戊寅為送客住一日飯罷發遣令各歸留者尚十¶
五六新津縣廨上雨旁風無一席寛潔處送客貪於相¶
從歡然竟日忘其居之陋也己卯大雨不可登修覺者¶
新津縣對江一小山上有絶勝亭一望平野可盡西川¶
杜子美所謂西川供客眼惟有此江郊是日霧雨昏昏¶
<pb:KR2g0055_WYG_001-8b>¶
非逺望所宜故不復登辰初以小舟下彭山已刻與孥¶
累船會即解維午後至眉州城外江即玻瓈江也冬時¶
水色如此方夏潦怒濤漲皆黄流耳江上小山名蟇頥¶
川平逺似江浙間城中荷花特盛處處有池塘他郡種¶
荷者皆買於眉徧城悉是石街最為雅潔前守王楊英¶
昭祖所作也景疏樓在子城上甚草草聞舊在其角尤¶
不如今其前多草木蔽虧無所見庚辰劉惇文濳眉人¶
也招集於郡圃起文堂堂名葢為東坡設對起文又一¶
<pb:KR2g0055_WYG_001-9a>¶
堂前守李石知幾所作名元祐學堂眉人云李揭堂名¶
輕薄子於郡前旗亭上亦書其榜曰淳熙酒肆俗大抵¶
好論議文濳郡人也眉郡治有古竈在㕔事後太守不¶
敢居扃鑰奉祠之又聞軍資庫有一水甕滿貯石子每¶
月朔亦祠之仍增水石各一器不知其幾年而至今不¶
滿官府怪誣之事未有如眉之竈甕者辛巳招送客燕¶
於眉山館與叙别荔子已過郡中猶餘一株皆如渥丹¶
盡擷以見餉偶有兩拌留館中經宿取視綠葉紅實粲¶
<pb:KR2g0055_WYG_001-9b>¶
然乃知尋常用籃絡盛貯徒欲透風不知為雨露沾灑¶
風日炙薄經宿色香都變試取數百顆貯以大合密封¶
之走介入成都以遺髙宋二使者亦兩夕到二君回書¶
云風露之氣如新記之以告好事者壬午發眉州六十¶
里午至中巖號西川林泉最佳處相傳為第五羅漢諾¶
矩那道塲又為慈姥龍所居登岸即入山徑半里有喚¶
魚潭水出巖下莫知淺深是為龍之窟宅人拍手潭上¶
則羣魚自巖下出然莫敢玩兩年前有監司從卒浴其¶
<pb:KR2g0055_WYG_001-10a>¶
中若有物曵入巖下翌日屍浮出江上又半里有深源¶
泉凡五里至慈姥巖巖前即寺也凡山中巖潭亭院之¶
榜皆山谷書山谷貶戎州今叙州也有親故在青神遂¶
至眉遊中巖自此不復西葢元不識成都疑有所畏避¶
云入寺側出石磴半里餘有三石峰平正如髙樓巍闕¶
嶻嶪竒偉不可名狀前二峰後一峰如品字前二峰之¶
間容一徑可以並行至中峯之下有石室諾矩那菴也¶
舊説有天台僧過病僧與一木鎖匙曰異日至眉之中¶
<pb:KR2g0055_WYG_001-10b>¶
巖以此匙扣石笋我當出見已而果然天台僧憮然識¶
為病僧挈以赴海中齋會既回如夢覺自此中巖之名¶
遂顯三峰上人謂之石笋余觀之乃三石樓笋葢不足¶
道旁又有寳缾峰數百尺上侈下縮真一古壺亦甚竒¶
怪送客復集山中遂留宿初夜月出東嶺松桂如䝉霜¶
雪與諸人慿欄極談至夜分散癸未早食後與送客出¶
寺至慈姥巖前徘徊皆不忍分袂復班荆小飲巖下須¶
臾風雨大至巖溜垂下如布雨映松栢如玉塵散飛諸¶
<pb:KR2g0055_WYG_001-11a>¶
賢各即席作詩不覺日暮遂皆不成行下山復入寺中¶
宿甲申早出山至江歩與送客先歸者别放船過青衣¶
入湖瀼峽由平羌舊縣至嘉州日未晡自眉至嘉百二¶
十里中巖其半途也謁憲使程詠之於雪堂詠之葺重¶
堂之後一堂深&KR0201;清凉専以度暑盡取所藏雪圖挂四¶
壁而榜曰雪堂将以館余余不暇遷然未行以前葢日¶
造焉先是余造舟於叙既成泝流泊於嘉甫畢而被召¶
自合江乗小舟至此登新艦乃治裝及載諸軍封樁稍¶
<pb:KR2g0055_WYG_001-11b>¶
治一行私商匿税之弊例留數日行館之側曰問月堂¶
雖久不葺然月正出前簷名不虚得城累大石為之以¶
備漲湍雖庳而堅儀門之榜曰犍為郡然非漢郡舊地¶
也尤多荔枝皆大本輪囷數圍以九頂寺殿前極核者¶
為最每嵗憲司専之乙酉泊嘉州渡江遊凌雲在城對¶
岸山不甚髙綿延有九山頭故又名九頂舊名青衣山¶
青衣蠶叢氏之神也舊屬于羌縣縣廢併屬龍遊躋石¶
磴登凌雲寺寺天寧閣即大像所在嘉為衆水之會導¶
<pb:KR2g0055_WYG_001-12a>¶
江沫水為岷江皆合於山下南流以下犍為沫水合大¶
渡河由雅州而來直擣山壁灘瀧險惡號舟檝至危之¶
地唐開元中浮屠海通始鑿山為彌勒佛象以鎮之髙¶
三百六十尺頂圍十丈目廣二丈為樓十三層自頭面¶
以及其足極天下佛像之大兩耳猶以木為之佛足去¶
江數歩驚濤怒號洶湧過前不可安立正視今謂之佛¶
頭灘佛閣正面三峨餘三面皆佳山衆江錯流諸山間¶
登臨之勝自西州來始見此耳東坡詩但願身為漢嘉¶
<pb:KR2g0055_WYG_001-12b>¶
守載酒常作凌雲遊後人取其語作載酒亭於山上丙¶
戌泊嘉州遊萬景樓在州城旁髙丘之上漢嘉登臨山¶
水之勝既豪西州而萬景所見又甲於一郡其前大江¶
之所經犍為戎瀘逺山縹緲明滅烟雲無際右列三峩¶
左横九頂殘山剰水間見錯出萬景之名真不濫余詩¶
葢題為西南第一樓也九頂之旁有烏龍一峰小江水¶
繞之如巧畫之圖樓前百餘歩有古安樂園山谷常遊¶
之名軒曰涪翁壁間題字猶存云見水繞烏龍惟此亭¶
<pb:KR2g0055_WYG_001-13a>¶
耳是時未有萬景故山谷以安樂園為勝今不足道矣¶
下山入小巷至廣福院中有水洞靜聽洞中時有金玉¶
聲琅然清越不知水滴何許作此聲也舊名東丁水寺¶
亦因名東丁院山谷更名方響洞題詩云古人名此東¶
丁水自古丁東直到今我為更名方響洞要知山水有¶
清音丁亥戊子己丑庚寅辛卯泊嘉州遣近送人馬歸¶
者十九留家嘉州岸下單騎入峩眉有三山為一列曰¶
大峩中峩小峩中峩小峩昔傳有遊者今不復有路惟¶
<pb:KR2g0055_WYG_001-13b>¶
大峩一山其髙摩霄為佛書所記普賢大士示現之所¶
自郡城出西門濟燕渡水洶湧甚險此即雅州江其源¶
自嶲州卭部合大渡河穿夷界千山以來過渡宿蘓稽¶
壬辰早發蘓稽午過符文鎮兩鎮市井繁類壮縣符文¶
出布村婦聚觀於道皆行而績麻無索手者民皆束艾¶
蒿於門然之發烟意熏袚穢氣以為候迎禮午後至峩¶
眉縣宿癸巳發峩眉縣出西門登山過慈福普安二院¶
白水荘蜀村店十二里龍神堂自是磵谷春淙林樾雄¶
<pb:KR2g0055_WYG_001-14a>¶
深小憩華嚴院過青竹橋峩眉縣新觀路口梅樹埡雨¶
龍堂至中峯院院有普賢閣回還十二峯繞之背隠白¶
崖峰右旁最髙而峻挺者曰呼應峰下有茂真尊者庵¶
人迹罕至孫思邈隠於峩眉茂真在時常與孫相呼相¶
應於此云出院過樟木牛心二嶺及牛心院路口至雙¶
溪橋下石塹深數十丈窈然沉碧飛湍噴雪奔出橋外¶
則入岑蔚中可數十歩兩溪合為一以投大壑淵渟湛¶
澈為溪灘灘中悉是五色及白質青章石子水色麴塵¶
<pb:KR2g0055_WYG_001-14b>¶
與石色相得如鋪翠錦非摹寫可具朝日照之則有光¶
彩發溪上倒射巖壑相傳以為大士小現也牛心寺三¶
藏師繼業自西域歸過此将開山兩石鬭溪上攬得其¶
一上有目以為寶瑞至今藏寺中此水遂名寶現溪自¶
是登危磴菩薩閣當道有榜曰天下大峩山遂至白水¶
普賢寺自縣至此歩歩皆峻阪四十餘里然始是登峯¶
頂之山脚耳甲午泊白水寺大雨不可登謁普賢大士¶
(銅/像)國初敇成都所鑄有太宗仁宗真宗三朝所賜御製¶
<pb:KR2g0055_WYG_001-15a>¶
御書百餘卷七寶冠金珠瓔珞袈裟金銀缾鉢奩爐匙¶
筯果壘銅鐘鼓鑼磬蠟茶塔芝草之屬又有崇寧中宫¶
所賜錢幡及織成紅幡等物甚多内仁宗所賜紅羅紫¶
綉袈裟上有御書發願文曰佛法長興法輪常轉國泰¶
民安風雨順時干戈永息人民安樂子孫昌盛一切衆¶
生同登彼岸嘉祐七年十月十七日福寧殿御劄記次¶
至裹藏亦朝廷遣尚方工作寳藏也正面為樓闕兩旁¶
小樓之釘校皆以䃋石極備竒靡相傳純用京師端門¶
<pb:KR2g0055_WYG_001-15b>¶
之制經書則造於成都用碧□紙銀書之卷首悉有銷¶
金圖一卷之事經簾織輪相鈴竹器物及天下太平皇¶
帝萬嵗等字於繁花縟葉之中今不復見此等織文矣¶
次至三千鐵佛殿云普賢居此山有三千徒衆共住故¶
作此佛冶鑄甚朴拙是日設供且禱於佛丏三日好晴¶
以登山乙未大霽遂登上峰自此至峰頂光相寺七寶¶
巖其髙六十里大略去縣中平地不下百里又無蹊磴¶
無此比者余以健卒挾山轎强登以山丁三十三曵大¶
<pb:KR2g0055_WYG_001-16a>¶
繩行前挽之同行則用山中梯轎出白水寺側門便登¶
㸃心山言峻甚足膝㸃於心胸云過第亭觜石子雷大¶
小深坑駱䭾嶺簇店凡言店者當道板屋一間将有登¶
山客則寺僧先遣人煑湯於店以俟蒸炊又過峯門羅¶
漢店大小扶揜錯喜歡木皮里胡孫梯雷洞平凡言平¶
者差可以托足之處也雷洞者路左深崖萬仞磴道缺¶
處則下瞰沉黒若洞然相傳有淵水龍神所居凡七十¶
二洞嵗旱則禱於第三洞初投香幣不應則投死彘及¶
<pb:KR2g0055_WYG_001-16b>¶
婦人敝履之類以棖觸之往往雷風暴發峯頂光明巖¶
上所謂兠羅綿雲亦多出於此洞過新店八十四盤娑¶
羅平娑羅者其木華如海桐又似楊梅花紅白色春夏¶
間開惟此山有之如登山半即見之至此滿山皆是大¶
抵大峩之上凡草木禽蟲悉非世間所有昔固傳聞今¶
親驗之余來以季夏數日前雪大降木葉猶有雪漬斕¶
斑之跡草木之異有如八仙而深紫有如牽牛而大數¶
倍有如蓼而淺青聞春時異花尤多但是時山寒人鮮¶
<pb:KR2g0055_WYG_001-17a>¶
能識之草葉之異者亦不可勝數山髙多風木不能長¶
枝悉下垂古苔如亂髮鬖鬖掛木上垂至地長數丈又¶
有塔松狀似杉而葉圓細亦不能髙重重偃蹇如浮圖¶
至山頂尤多又㫁無鳥雀蓋山髙飛不能上自娑羅平¶
過思佛亭軟草平洗脚溪遂極峯頂光相寺亦板屋數¶
十間無人居中間有普賢寺小殿以上卯初登山至此¶
己申後初辰暑路漸髙漸寒到八十四盤則驟寒比及¶
山頂亟挾纊兩重又加毳衲駞茸之裘盡衣笥中所藏¶
<pb:KR2g0055_WYG_001-17b>¶
繋重巾攝氈猶凛慄不自持則熾炭擁爐危坐山頂有¶
泉煑米不成飯但碎如砂粒萬古氷雪之汁不能熟物¶
余前定知之自山下携水一缶來財自足也移頃冒寒¶
登天仙橋至光明巖炷香小殿上木板皮葢之王瞻叔¶
參政嘗易以瓦為雪霜所薄一年輙碎後復以木皮易¶
翻可二三年人云佛現悉以午今己申後不若歸舍明¶
日復來逡巡忽雲出巖下旁谷中即雷洞山也雲行勃¶
勃如□仗既當巖則少駐雲頭現大圓光雜色之暈數¶
<pb:KR2g0055_WYG_001-18a>¶
重倚立相對中有水墨影若仙聖跨象者盌茶頃光沒¶
而其旁復現一光如前有頃亦沒雲中復有金光兩道¶
横射巖腹人亦謂之小現日暮雲物皆散四山寂然乙¶
夜燈出巖下徧滿彌望以千百計夜寒甚不可久立丙¶
申復登巖眺望巖後岷山萬重少北則瓦屋山在雅州¶
少南則大瓦屋近南諸形狀宛然瓦屋一間也小瓦屋¶
亦有光相謂之辟支佛現此諸山之後即西域雪山崔¶
嵬刻削凡數十百峰初日照之雪色洞明如爛銀晃耀¶
<pb:KR2g0055_WYG_001-18b>¶
曙光中此雪自古至今未嘗消也山綿延入天竺諸蕃¶
相去不知幾千里望之但如在几案間瑰竒勝觀真冠¶
平生矣復詣巖殿致禱俄氛霧四起混然一白僧云銀¶
色世界也有頃大雨傾注氛霧辟易僧云洗巖雨也佛¶
将大現兠羅綿雲復布巖下紛郁而上将至巖數丈輙¶
止雲平如玉地時雨㸃猶餘飛俯視巖腹有大圓光偃¶
卧平雲之上外暈三重每重有青黄紅綠之色光至正¶
中虚明凝觀者各自見其形現於虚明之處毫釐無隠¶
<pb:KR2g0055_WYG_001-19a>¶
一如對鏡舉手動足影皆隨形而不見旁人僧云攝身¶
光也此光既沒前山風起雲馳風雲之間復出大圓相¶
光横亘數山盡諸異色合集成采峯巒草木皆鮮妍絢¶
蒨不可正視雲霧既散而此光獨明人謂之清現凡佛¶
光欲現必先布雲所謂兠羅綿世界光相依雲而出其¶
不依雲則謂之清現極難得食頃光漸移過山而左顧¶
雷洞山上復出一光如前而差小須㬰亦飛行過山外¶
至平野間轉徙得得與巖正相直色狀具變遂為金橋¶
<pb:KR2g0055_WYG_001-19b>¶
大略如吳江垂虹而圯有紫雲捧之凡自午至未雲物¶
淨盡謂之收巖獨金橋現至酉後始沒同登峯頂者幕¶
客簡世傑伯雋楊光商卿周傑徳俊虞植子建及家弟¶
成績今日復有同年楊愻伯勉幕客李嘉謀良仲自夾¶
江來甫至而光現丁酉下山始登山時雖躋攀艱難有¶
繩曵其前猶險而不危下山時雖復以繩縱與後梯斗¶
下輿夫難著脚既險且危下山漸覺暑氣以次減去綿¶
衲午至白水寺則絺如故聞昨暮寺中大雷雨峯頂夕¶
<pb:KR2g0055_WYG_001-20a>¶
陽快晴元不知也幕客范謨季申郭明復中行楊輔嗣勲¶
皆自漢嘉來會而不及余於峯頂食後同遊黒水過虎¶
溪橋奔流激湍大略(缺/)　而小不及始開山僧自白水¶
尋勝至此溪漲不可渡有虎蹲伏其旁因遂跨之亂流¶
以濟故以名溪白黒二水皆以石色得名黒石前對日¶
峯棟宇稍潔宿寺中東閣秋七月戊戌朔離黒水復過¶
白水寺前渡雙溪橋入牛心寺雨後㫁路白雲峽水方漲¶
碧流白石照人肺肝如層氷積雪中籃輿下行峽淺處以¶
<pb:KR2g0055_WYG_001-20b>¶
入寺飛濤沬襟裾皆濡境過清毛髮盡竦寺對青山蓮¶
峯有白雲青蓮二門最佳牛心本孫思邈隠居相傳時¶
出諸山寺中人數見之小説亦載招僧誦經施與金錢¶
正此山故事有孫仙煉丹竈在峯頂及淘朱泉白雲峽¶
最深處去數里水深不可渉獨訪丹竈旁多竒石祠堂¶
後一石尤佳可以箕踞晏坐名玩丹石寺有唐畫羅漢¶
一板筆蹟超妙眉目津津欲與人語成都古畫浮屠像¶
最多以余所見皆出此下蜀畫胡僧惟盧楞迦之筆為¶
<pb:KR2g0055_WYG_001-21a>¶
第一今見此板乃知楞迦源流所自餘十五板亡之矣¶
此寺即繼業三藏所作業姓王氏耀州人隸東京天夀¶
院乾徳二年詔沙門三百人入天竺求舍利及貝多葉¶
書業預遣中至開寶九年始歸寺所藏湼盤經一函四¶
十二卷業於每卷後分記西域行程雖不甚詳然地里¶
大略可考世所罕見録於此以備國史之闕業自階州¶
出塞西行由靈武西涼甘肅𤓰沙等州入伊吾髙昌焉¶
耆于闐踈勒大石諸國度雪嶺至布路州國又度大蔥¶
<pb:KR2g0055_WYG_001-21b>¶
嶺雪山至伽湼彌羅國西登大山有薩埵太子投崖飼¶
虎處遂至健陀羅國謂之中印土又西至庶流波國及¶
左爛陁羅國國有二寺又西過四大國至大曲女城南¶
臨滔牟河北背洹河塔廟甚多而無僧尼又西二程有¶
寶堦故墓又西至波羅柰國兩城相距五里南臨洹河¶
又西北十許里至鹿野苑塔廟佛蹟最夥業自云别有¶
傳記今不傳矣南行十里渡洹河南大有浮圖自鹿野¶
苑西至摩羯提國館於漢寺寺多相入入村隸焉僧徒¶
<pb:KR2g0055_WYG_001-22a>¶
往來如歸南與杖山林相直嵬峯巋然山北有優波掬¶
多石室及塔廟故基西南百里孤山名鷄足三峯云是¶
迦葉入定處又西北百里有菩提寶座城門相望金剛¶
座在其中東向至東尼連禪州東岸有石柱記佛舊事¶
自菩薩提座東南五里至佛苦行處又西五里至三迦¶
葉村及牧牛女池金剛座二北門外有師子國伽藍又¶
北五里至伽耶城又北十里至伽耶山是佛説寶雲經¶
處又自金剛座東北十五里至正覺山又東北三十里¶
<pb:KR2g0055_WYG_001-22b>¶
至骨磨城業館於鰕羅寺謂之南印土諸國僧多居之¶
又東北四十里至王舍東南五里有降醉象塔又東北¶
登大山細路盤斜有舍利子塔又臨澗有下馬迎風塔¶
度絶壑登山頂有大塔廟云是七佛説法處山北平地¶
又有舍利本生塔其北山半曰鷲峰云是佛説法華經¶
處山下即王舍城城北山址有温泉二十餘井又北有¶
大寺及迦蘭陁竹園故跡又東有阿難半身舍利塔温¶
湯之西有平地直南登山腹有畢鉢羅窟業止其中誦¶
<pb:KR2g0055_WYG_001-23a>¶
經百日而去窟西復有阿難證果塔此去新王舍城八¶
里日往乞食會新王舍城中有蘭若隸漢寺又有樹提¶
迦故宅城其西有輪王塔又北十五里有那爛陁寺寺¶
之南北各有數十寺門皆西向其北有四佛座又東北¶
下五里至烏巔頭寺東南五里有聖觀自在像又東北¶
十里至伽湼彌羅漢寺寺南距漢寺八里許自漢寺東¶
行十二里至却提希山又東七十里有鴿寺西北五十¶
里有支那西寺古漢寺也西北百里至花氏城育王故¶
<pb:KR2g0055_WYG_001-23b>¶
都也自北渡河北至毗耶離城有維摩方丈故跡又至¶
拘尸那城又多羅聚落踰大山數重至泥波羅國又至¶
磨逾里過雪嶺至三耶寺由故道自此入階州太祖已¶
晏駕太宗即位業詣闕進所得梵筴舍利等詔擇名山¶
修習登峨眉北望牛心衆峰環翊遂作菴居已而為寺¶
業年八十四而終出牛心復過中峰之前入新峩眉觀¶
自觀前山開新路極峻斗下冒雨以遊龍門竭蹷數里¶
歘至一處澗溪自兩山石門中湧出是為龍門峽也以¶
<pb:KR2g0055_WYG_001-24a>¶
一葉舟棹入石門兩岸千岩壁色如碧玉刻削光潤入¶
峽十餘丈有兩瀑布各出一巖頂相對飛下嵌根有盤¶
石承之激為飛雨濺沫滿峽舟過其前衣皆沾灑透濕¶
又數丈半巖有圓龕去可二丈以木梯升之即龍洞也¶
峽中紺碧無底石寒水清非復人世舟行數十歩石壁¶
益峻水益湍亟回棹舟人云前去更竒以雨大作如飛¶
瀑沾濡暑肌起粟骨驚神&KR0822;慄乎其不可以久留也昔¶
嘗聞峨眉雙溪不减廬山峽前日遊之真竒絶及至龍¶
<pb:KR2g0055_WYG_001-24b>¶
門則雙溪又在下風葢天下峽泉之勝當以龍門為第¶
一要之遊者自知未之遊者必以余言為過然其路嶮¶
絶亂石當道將至峽口葢大峩峯頂天下絶觀蜀人固¶
自罕遊而龍門又勝絶於山間遊峩眉者亦罕能到非¶
好竒喜事忘勞苦而不憚疾病者不能至焉復尋大路¶
出山初夜始至縣中己亥發峩眉晚至嘉州庚子辛丑¶
皆泊嘉州壬寅将解䌫嘉守王亢子蒼留看月榭前權¶
守陸游務觀所作正對大峩取李太白峩眉山月半輪¶
<pb:KR2g0055_WYG_001-25a>¶
秋影入平羌江水流之句郡治乃在山坡上正堂之偏¶
有孫真人祠祠前有丹井又有石洞亦有水聲如東丁¶
號鳴玉洞食後發嘉監司太守前路相别憲司更獨棹¶
葉舟過佛頭灘覆於望中子姪船上重下輕屢欹側不¶
免議易舟僅行二十里至王波宿蜀中稱尊老者為波¶
祖及外祖皆曰波又所謂天波日波月波者皆尊之之¶
稱此王波葢王老或王翁也宋景文嘗辯之謂當作皤¶
字魯直貶涪州别駕自號涪皤或從其俗云癸卯發王¶
<pb:KR2g0055_WYG_001-25b>¶
波渡四十里至羅䕶鎮岸有石如馬村人常以繩縻之¶
云不然為怪百里至犍為縣縣有江樓甚髙爽下臨長¶
川過縣二十里至下壩宿¶
　¶
　¶
　¶
　¶
　呉船録卷上¶
